如虚空無色於諸有情成就所作。菩薩精進亦復如是。依諸佛法成就一切有情事故。如虚空含容一切色。菩薩精進含容一切有情。離一切見亦復如是。如虚空一切草木生長無根無住。菩薩精進生長一切佛法。如虚空遍一切處無所動搖。菩薩精進遍一切善法。無所動相亦復如是。
如虚空等現種種色。菩薩精進等爲有情。示現修習平等思惟。皆無所得亦復如是。善男子是爲菩薩修行精進波羅蜜多猶若虚空。

